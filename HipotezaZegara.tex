%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% podstawowe definicje
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Czas własny. Hipoteza zegara.}
Czas własny stanowi przeniesienie
koncepcji czasu obecnej w mechanice nierelatywistycznej 
na grunt ogólnej teorii względności.
Pierwsza zasada dynamiki Newtona głosi, że istnieją ruchy będące ruchami
jednostajnymi.  W~ruchu jednostajnym przemierzamy 
jednakowe odcinki drogi w jednakowych odstępach czasu. 
W~ruchu swobodnym najprostszym elementem absolutnym jest 
długość linii świata tj. suma elementarnych 
odcinków czasowych wyznaczanych przez obserwatorów
lokalnie inercjalnych. Jak pokazaliśmy długość krzywej jest funkcjonałem 
prędkości (pochodnych rzędu pierwszego) jednorodnym stopnia jeden w 
prędkościach, a więc niezależnym od parametryzacji. 
Jeżeli przyjąć, że stan fizyczny zależy 
od położeń i ich zmiany (pochodnych) to długość krzywej jest 
jedyną możliwością na~zbudowanie funkcjonału czasu
\begin{align*}
T = \int \sqrt{x'(\tau) \cdot x'(\tau)} \d \tau.
\end{align*}
Spośród parametryzacji krzywych 
 możemy wyróżnić parametryzację, 
dla której wektor prędkości jest 
jednostkowy. Taki parametr będziemy oznaczać przez $s$ 
(jest to naturalna parametryzacja krzywej). 
Wartości tego parametru pokrywają się z wartościami
 funkcjonału $T$
(z~dokładnością do wyboru jednostek i chwili początkowej). 
\begin{definition}
Parametrem afinicznym nazywamy parametr, dla którego 
prędkość w każdym punkcie krzywej ma tę samą długość.
\end{definition}
Z definicji wynika natychmiast, że czas własny jest parametrem afinicznym.
Łatwo pokazać, że jeśli $s$ jest 
parametrem afinicznym, to każdy parametr afiniczny 
jest postaci $a s+b$, gdzie $a,\ b\in R$. Ta własność odzwierciedla
swobodę wyboru zarówno jednostki czasu jak i chwili początkowej.
Wektor prędkości wzdłuż krzywej $y$ parametryzowanej czasem 
własnym będziemy oznaczać przez $\dot{y}$.
Mierząc czas własny nie wyróżniamy żadnego obserwatora inercjalnego,
 więc postępujemy zgodnie z zasadą względności Einsteina. 

Do pomiaru czasu używa się zegarów, które możemy 
najogólniej zdefiniować następująco:
\begin{definition}
Zegarem nazywamy dowolny układ fizyczny, w którym możemy wyodrębnić pewien
mechanizm oscylacji. Oscylacje nazywamy częstością zegara, a ich ilość jest
miarą czasu.
\end{definition}
Mianem zegara idealnego określa się zegar mierzący czas własny,
niezależnie od krzywizny krzywej po jakiej się porusza.
\textbf{Hipoteza zegara} głosi, że istnieją zegary idealne wedle 
powyższej definicji.
Na gruncie szczególnej teorii względności, przy założeniu ruchu
bez przyspieszeń, hipoteza zegara jest spełniona, a 
realizacją takiego zegara może być zegar świetlny lub inaczej
zegar geometrodynamiczny~\cite{ohanian2013gravitation}.
Powszechnie zakłada się, że obowiązuje 
ona również w ruchach przyspieszonych~\cite{trau1984},
jednak jest to tylko hipoteza i wymaga sprawdzenia.

Hipoteza zegara 
została eksperymentalnie sprawdzona dla ogromnych 
przyspieszeń 
rzędu~$10^{19}\si{\metre\per\second^2}$~\cite{Bailey1977}. Jednak 
ze stałych charakterystycznych dla elektronu 
można utworzyć wielkość o wymiarze przyspieszenia $m_e c^3/\hbar$, 
która jest rzędu~$10^{29}\si{\metre\per\second^2}$. Dla 
tak ogromnych przyspieszeń hipoteza zegara może się załamywać.

W rozdziale trzecim przedstawimy model zegara idealnego inspirowany
fundamentalnym relatywistycznym rotatorem. 
\textbf{Krzywa chronometryczna} daje związek między fazą zegara jako 
odpowiednio zdefiniowanym kątem związanym z ruchem 
wewnętrznym zegara, a długością krzywej 
środka masy. Należy podkreślić, że rozważana 
tu krzywa chronometryczna nie jest rozwiązaniem równań ruchu 
modelu zegara idealnego, ale jest jedynie nim motywowana.

