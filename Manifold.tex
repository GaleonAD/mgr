%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
% podstawowe definicje
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
\subsection{Wstępne pojęcia i konwencje}
Będziemy stosować konwencję sumacyjną Einsteina. Ustalamy, że 
indeksy oznaczane literami greckimi zmieniają się w zakresie od 0 do 3, 
natomiast indeksy oznaczane literami arabskimi 
w zakresie od 1 do 3. Jednostki ustalamy, tak, że $c=1$.


Modelem ogólnej teorii względności jest czterowymiarowa Lorenzowska 
rozmaitość różniczkowa. Rozmaitość tę budujemy na 
zbiorze, nazywanym czasoprzestrzenią, punktów nazywanych zdarzeniami. 
Zakładamy, że zbiór ten ma strukturę rozmaitości różniczkowej.
Wprowadzimy pokrótce pojęcie rozmaitości różniczkowej.
Niech $M$ będzie niepustą przestrzenią Hausdorffa (czyli taką, że
dla każdych dwóch punktów $p,q\in M$ 
istnieją rozłączne otoczenia $U_p,U_q$ odpowiednio punktów $p,q$.) 
Mapą w otoczeniu $U$ punktu $p\in M$ nazywamy parę $(U,\xi )$, gdzie  
$\xi : U \to R^n$ jest homeomorfizmem (ciągłą bijekcją, której 
odwrotność jest ciągła). 
Homeomorfizm $\xi$ nazywamy układem współrzędnych 
w otoczeniu $p$.
Mówimy, że mapy dwie mapy są zgodne, jeżeli $\xi_1 \circ \xi_2$ (tam 
gdzie ma sens)
jest dyfeomorfizmem klasy $C^k$ (homeomorfizm z 
ciągłymi pochodnymi stopnia $k$)
Zbiór $A$ map parami zgodnych (o zgodności klasy $C^k$) 
takich, że pokrywają cały zbiór $M$ nazywamy 
atlasem klasy $C^k$. Atlasem maksymalnym nazywamy atlas do którego
nie można dodać kolejnej mapy bez złamania zgodności.
Rozmaitością różniczkową klasy $C^k$ nazywamy 
zbiór $M$ z atlasem maksymalnym klasy $C^k$.
Wymiarem rozmaitości nazywamy wymiar przestrzeni $R^n$, na której 
modelujemy rozmaitość. Od teraz przyjmujemy, że rozmaitość 
jest klasy $C^\infty$ oraz $n=4$.
Rozmaitość nazywamy Lorenzowską jeśli określony na niej tensor
metryczny $g$ ma sygnaturę $(+,-,\dots ,-)$.


